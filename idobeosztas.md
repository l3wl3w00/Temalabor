# FEJLESZTÉSI TERV

A fejlesztési folyamat inkrementálishoz hasonló módon történik, azaz minden alkalommal egy új funkcióval bővül a szoftver. Összesen 6 konzultációs alkalom lesz, tehát én eszerint 6 lépésre osztottam a fejlesztési folyamatot:
1. A szoftver struktúrájának, architektúrájának és főbb osztályainak megtervezése (UML osztálydiagram).
2. Az első funkcionalitás megvalósítása: A világ egy fix méretű téglalap. A játékos tudja mozgatni az avatárt, és vele mozog a kamera. Menü elkészítése.Alapvető inputfeldolgozás és megjelenítés.
3. Ellenségek bevezetése a játékba, akiket egyelőre nem lehet megölni, de ők meg tudják támadni a játékost. Az ellenségek fix, előre meghatározott ponton élednek.
4. 1 db tárgy: a kard bevezetése a játékba (amivel tesztelni lehet az ellenséggel való interakciót). A játékos avatárja felszerelheti a kardot, és ezzel megölheti az ellenségeket.
5. Leltárrendszer, további tárgyak és az arany bevezetése a játékba. A játékos avatárja több tárgyat is magánál tarthat, ezeket akár felszerelheti, vagy elpusztíthatja. A játékos az ellenségei megöléséért kaphat aranyat és/vagy tárgyat.
6. Tapasztalati pontok, képességek és szintek bevezetése a játékba. Minden szinten egyre több tapasztalati pont kell a következőhöz. Az ellenségek megöléséért már tapasztalati pont is jár.
